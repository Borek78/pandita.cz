<!DOCTYPE html>
<html>
  <head><script src="/livereload.js?mindelay=10&amp;v=2&amp;port=52272&amp;path=livereload" data-no-instant defer></script>
  <title>Pět předpisů - základ buddhistické morálky</title>
  
<script
  async
  src="https://www.googletagmanager.com/gtag/js?id=G-8S92VJ8HX9"
></script>
<script>
  window.dataLayer = window.dataLayer || [];
  function gtag() {
    dataLayer.push(arguments);
  }
  gtag("js", new Date());

  gtag("config", "G-8S92VJ8HX9");
</script>

  <meta charset="utf-8" />
  <meta http-equiv="X-UA-Compatible" content="IE=edge" />
  <meta name="viewport" content="width=device-width, initial-scale=1" />

  

  <link rel="stylesheet" href="../../css/pages-style.css">
  <link rel="stylesheet" href="../../css/template-style.css" />
  <link rel="stylesheet" href="../../css/text-area-style.css" />
  <link rel="stylesheet" href="../../css/responsive-style.css" />

  

  <link rel="preconnect" href="https://fonts.gstatic.com" />
  <link
    href="https://fonts.googleapis.com/css2?family=Raleway&display=swap"
    rel="stylesheet"
  />

  <link
    rel="stylesheet"
    href="https://fonts.googleapis.com/icon?family=Material+Icons"
  />

  <link
    href="https://fonts.googleapis.com/css?family=Material+Icons|Material+Icons+Outlined|Material+Icons+Two+Tone|Material+Icons+Round|Material+Icons+Sharp"
    rel="stylesheet"
  />

  <link
    rel="stylesheet"
    href="https://storage.googleapis.com/non-spec-apps/mio-icons/latest/round.css"
  />
  <link
    rel="stylesheet"
    href="https://cdnjs.cloudflare.com/ajax/libs/font-awesome/4.7.0/css/font-awesome.min.css"
  />

  <link
    rel="stylesheet"
    href="https://cdnjs.cloudflare.com/ajax/libs/font-awesome/4.7.0/css/font-awesome.min.css"
  />

  
  <script
    async
    src="https://www.googletagmanager.com/gtag/js?id=G-8S92VJ8HX9"
  ></script>
  <script>
    window.dataLayer = window.dataLayer || [];
    function gtag() {
      dataLayer.push(arguments);
    }
    gtag("js", new Date());

    gtag("config", "G-8S92VJ8HX9");
  </script>
</head>


  <body>
    <header>
  <section id="banner">
    <div id="napis-wrapper">
      <div id="napis" class="napis">
        <img src="../../images/pandita-logo.png" class="pandita-logo"
        />
        
        Pandita.cz
      </div>
    </div>
  </section>

  <nav id="menu-container">
    <div id="desktop-menu">
      <div id="inside-desktop-menu">
        <a class="menu-item" href="../../uvod.html">ÚVOD</a>
<a class="menu-item" href="../../autori.html">AUTOŘI</a>
<a class="menu-item" href="../../knihy.html">KNIHY</a>
<a class="menu-item" href="../../finance.html">FINANCE</a>
<a class="menu-item" href="../../kontakt.html">KONTAKT</a>
<a class="menu-item" href="../../english-version.html"><img src="../../images/uk-flag.svg" class="uk-flag" /></a>








        

        <div id="icon-close" class="hide-icon-close">
          <span class="material-icons material-icons-style">close</span>
        </div>

        <div id="icon-menu" class="show-icon-menu">
          <span class="material-icons material-icons-style">menu</span>
        </div>
      </div>
    </div>

    <div id="mobile-menu" class="hide-mobile-menu">
      



<a class="mobile-menu-item" href="../../uvod.html">Úvod</a>
<a class="mobile-menu-item" href="../../autori.html">Autoři</a>
<a class="mobile-menu-item" href="../../knihy.html">Knihy</a>
<a class="mobile-menu-item" href="../../finance.html">Finance</a>
<a class="mobile-menu-item" href="../../kontakt.html">Kontakt</a>
<a class="mobile-menu-item" href="../../english-version.html"><img src="../../images/uk-flag.svg"
                class="uk-flag" /></a>
    </div>
    </nav>
</header>


    
    <main class="main">
      <div id="web-under-construction">
        Obsah tohoto webu zatím hledá své konečné znění.
      </div>

      <p>
        <a href="../../knihy/dobre-otazky-dobre-odpovedi.html">
          <div class="mobile-circle-wrapper">
            <div class="mobile-circle">
              <div class="arrow-wrapper">
                <div class="arrow"></div>
              </div>
            </div>
          </div>
        </a>
      </p>

      

      <div id="page">
        <div id="text-in-page">
          
          
          <a href="../../knihy/dobre-otazky-dobre-odpovedi.html">
            <span class="circle">
              <div class="arrow-wrapper">
                <span class="arrow"></span>
              </div>
            </span>
          </a>

          <p><h1 id="4-pět-předpisů">4. Pět předpisů</h1>
<p><b>Jiná náboženství odvozují představu o tom, co je dobré a co špatné
od božích přikázání. Vy buddhisté nevěříte v Boha, tak jak víte, co je špatné a co dobré?</b> <br>
Jakékoli myšlenky, mluva a jednání tělem, zakořeněné ve chtivosti, nenávisti a zaslepenosti a vedoucí nás od Nirvány jsou špatné, a jakékoli myšlenky zakořeněné ve štědrosti, lásce a moudrosti a pomáhající nám projasnit cestu k Nirváně jsou dobré.<br><br></p>
<p>V náboženstvích, jejichž centrem je Bůh, se porozumění tomu, co je dobré a co špatné, rovná praktikování toho, co je přikázáno. Ale v náboženstvích, jejichž centrem je člověk – jako je buddhismus – porozumět tomu, co je dobré a špatné, znamená rozvinout
hluboké sebeporozumění a sebeuvědomění.<br><br></p>
<p>Etika založená na porozumění je vždy silnější než ta, která je založena na přikázáních. A tak, když buddhisté chtějí poznat, jestli je nějaká aktivita dobrá nebo špatná, podívají se na tři věci – na záměr, na efekt, který na ně daná aktivita bude mít,
a na efekt, který bude mít na ostatní.<br><br></p>
<p>Jestliže záměry k mým skutkům jsou dobré (zakořeněné v dávání, lásce a moudrosti), jestliže jejich výsledek bude dobrý pro mě (pomůže mi být štědřejší, laskavější a moudřejší) a bude dobrý pro ostatní (pomůže jim být štědřejší, laskavější a moudřejší),
potom moje skutky a činy jsou prospěšné, dobré a morální.<br><br></p>
<p>Variant těchto skutků je samozřejmé mnoho. Někdy můžu jednat s nejlepším úmyslem, ale moje jednání neprospěje ani mě ani ostatním. Někdy mají moje záměry k nějakému činu daleko k tomu, aby byly dobré, ale nakonec ostatním stejně pomohou. <br><br></p>
<p>Někdy jednám s nejlepším úmyslem a pomůžu sobě, ale ostatním moje aktivita přinese něco nepříjemného. V takových případech jsou moje skutky namíchány - směsicí dobrého a špatného. Když jsou úmysly špatné a činy vedou k neštěstí mému a druhých, tak takové činy a úmysly jsou špatné. <br><br></p>
<p>A když je můj záměr dobrý a moje činy přispějí mému štěstí i štěstí ostatních, tak takové činy jsou zcela dobré. <br><br></p>
<p><b>Má buddhismus nějaký morální kodex?</b><br>
Ano, má. Pět pravidel je základnou buddhistické morálky. Prvním je vyhýbat se zabíjení živých bytostí. Druhé je vyhýbat se kradení, třetí je vyhýbat se nesprávnému sexuálnímu chování, čtvrté je vyhýbat se lhaní a páté je vyvarovat se alkoholu a jiných látek zatemňujících mysl.<br><br></p>
<p><b>Ale je jisté, že zabít je někdy dobré. Například zabít hmyz, který šíří nemoci nebo někoho, kdo vás chce zavraždit.</b><br>
Zabít v takových případech může být dobré pro vás, ale co pro tu druhou bytost? Ta si také přeje žít stejně jako vy. <br><br>
Když se rozhodnete zabít hmyz, který šíří nemoci, váš záměr je veden starostí o sebe (dobrá část záměru) a odporem (špatná část záměru). Někdy je nutné zabít, ale záměr zabít není nikdy zcela dobrý.
<br><br></p>
<p><b>Vy buddhisté máte příliš velkou starost o mravence a broučky</b>.<br>
Buddhisté se snaží rozvinout soucit, který je nerozlišující a všeobjímající. Vidí svět jako sjednocený celek, ve kterém každá věc nebo bytost má své místo a funkci. <br><br></p>
<p>Věří, že před tím, než narušíme nebo rozbijeme jemný pořádek v přírodě, bychom měli být opatrní. Jen se podívejte na kultury, kde
je důraz kladen na plné využití přírody, na vymáčknutí všeho, co v ní je, bez toho, aniž by cokoli vracely zpátky.<br><br></p>
<p>Takové kultury přírodu dobývají a podřizují si ji. Příroda tomu klade odpor a vzduch je otrávený, řeky špinavé a mrtvé, tolik krásných živočišných druhů vymizelo, svahy hor jsou pusté a
erodují. Dokonce i klima se mění.<br><br></p>
<p>Kdyby lidé byli jen o trochu méně dychtiví využívat a zabíjet, tato situace by nemusela nastat. My všichni bychom se měli snažit rozvinout více respektu pro život. A to je to, co říká první
pravidlo.<br><br></p>
<p><b>A jaký je postoj buddhismu k potratům?</b><br>
Podle Buddhy dojde ke znovuzrození v momentě početí nebo těsně po
něm, a tak je potrat ukončením života.<br><br></p>
<p><b>Ale je-li nějaká žena znásilněna a navíc se dozví, že její dítě bude postižené, není lepší těhotenství ukončit?</b><br>
Dítě zplozené v důsledku znásilnění má právo žít stejně jako každé jiné dítě. Neměl by mu být brán život jenom proto, že jeho biologický otec spáchal zločin.<br><br></p>
<p>Narození postiženého dítěte by bylo pro jeho rodiče jistě šokem, ale jestliže je ukončení jeho života v pořádku, tak proč bychom nezabili i všechny dospělé lidi s postižením?<br><br></p>
<p>Možná jsou situace, kdy je ukončení života plodu to nejlepší možné řešení, například pokud obětování jeho života zachrání život matce. Většina potratů je ale provedena jednoduše proto, že těhotenství přišlo v nevhodnou dobu a rodiče chtějí mít dítě později.<br><br></p>
<p><b>Je sebevražda porušením prvního pravidla?</b><br>
Když jeden člověk zavraždí druhého, je důvodem hněv, strach, chtivost nebo nějaká jiná negativní emoce. Když lidé zabijí sami sebe, jsou příčinou stejné emoce nebo emoce jim velmi podobné – zoufalství a frustrace.<br><br></p>
<p>Vražda je důsledkem negativních emocí k druhému člověku, sebevražda
je důsledkem negativních emocí vůči sobě samému, a proto je také považována za porušení prvního pravidla.<br><br></p>
<p>Člověk, který přemýšlí o sebevraždě nebo se o ni již pokusil, nepotřebuje, abychom mu říkali, že se chová špatně. Takoví lidé potřebují naši podporu a porozumění.<br><br></p>
<p>Musíme jim pomoci porozumět tomu, že ukončení vlastního života je jenom odložení problému, nikoli jeho řešení.<br><br></p>
<p><b>Řekněte mi něco o druhém pravidlu.</b><br>
Tímto pravidlem se zavazujeme k tomu, že si nebudeme přivlastňovat to, co nám nepatří. Souvisí s omezováním naší touhy a respektováním vlastnictví druhých.<br><br></p>
<p><b>Třetí pravidlo říká, že bychom se měli vyhnout nesprávnému sexuálnímu chování. Co je nesprávné sexuální chování?</b><br>
Jestliže použijeme klam, emocionální vyděračství nebo někoho silou přinutíme k tomu, aby s námi měl sex, pak je to nesprávné sexuální chování.<br><br></p>
<p>Cizoložství je také forma nesprávného sexuálního chování, protože svatbou si manželský pár slíbí věrnost. Když spácháme cizoložství, tak porušíme tento slib a zradíme důvěru.<br><br></p>
<p>Sex by měl být výrazem lásky a důvěrnosti mezi dvěma lidmi a měl by tak přispívat k naší mentální a emocionální pohodě.<br><br></p>
<p><b>Je sex před svatbou typem nesprávného sexuálního chování?</b><br>
Ne, když je přítomna láska a vzájemný souhlas mezi dvěma lidmi. Nikdy bychom ale neměli zapomínat, že biologickou funkcí sexu je reprodukce a že když nevdaná žena otěhotní, tak to může způsobit spoustu problémů.<br><br></p>
<p>Mnoho vyzrálých a přemýšlivých lidí si myslí, že je lepší se před svatbou sexu vzdát.<br><br></p>
<p><b>Jaký je postoj buddhismu ke kontrole porodnosti?</b><br>
Některá náboženství tvrdí, že jediným správným důvodem pro sexuální
styk je zplození potomka, jakýkoli jiný důvod je nemorální, a proto kontrolu porodnosti neschvalují.<br><br></p>
<p>Buddhismus připouští, že funkcí sexu je nejen oplodnění, ale i vyjádření lásky nebo náklonnosti mezi dvěma lidmi. Proto akceptuje všechny způsoby kontroly porodnosti kromě potratu. <br><br></p>
<p>Vlastně můžeme říci, že ve světě, kde se stal růst populace velkým problémem, je kontrola porodnosti velmi potřebná.<br><br></p>
<p><b>A co lhaní. Je možné žít bez lhaní?</b><br>
Jestliže opravdu není možné žít ve společnosti nebo podnikání bez lhaní, tak by takový šokující a zkorumpovaný stav věcí měl být změněn. Buddhista je někdo, kdo je rozhodnutý s tímto problémem udělat něco praktického tím, že se snaží být čestnější a pravdomluvnější.<br><br></p>
<p><b>Představte si, že byste seděl na lavičce v parku a najednou by kolem vás proběhl vyděšený muž. O několik minut později by k vám přiběhl jíný muž, držel by v ruce nůž a ptal by se, jestli jste viděl kam běžel první muž. Co byste mu odpověděl?</b><br></p>
<p>Kdybych měl dobrý důvod si myslet, že druhý z mužů chce zranit prvního, neváhal bych zalhat. Už jsme mluvili o tom, že jedním z faktorů určujících, jestli je nějaký čin dobrý nebo špatný, je záměr.<br><br></p>
<p>Za těchto okolností je záměr zachránit život daleko pozitivnější než lež. Pokud by lež, pití alkoholu nebo krádež znamenaly záchranu lidského života, neváhal bych se k nim uchýlit.<br><br></p>
<p>Neberte to ale prosím jako návod k porušování pěti pravidel. Ta
by měla být praktikována s velkou obezřetností a porušena jen ve výjimečných případech.<br><br></p>
<p><b>Páté pravidlo říká, že bychom neměli pít alkohol nebo užívat látky zatemňující mysl. Proč ne? </b><br>
Lidé nepijí kvůli chuti. Když pijí, je to proto, že hledají úlevu od napětí, a když pijí ve společnosti, je to často proto, aby se přizpůsobili. <br><br></p>
<p>I malé množství alkoholu změní vědomí a naruší sebeuvědomění. Když je alkohol požíván ve velkém množství, jeho efekt může být zničující. Buddhisté říkají, že když se někdo napije alkoholu, je schopen porušit všechna ostatní pravidla.<br><br></p>
<p><b>Ale pití jen malého množství určitě není porušení pravidla, že ne? Je to přeci jen malá věc. </b><br>
Ano, je to jen malá věc. A jestliže nedokážete praktikovat malou věc, vaše vytrvalost a odhodlanost nejsou příliš silné, že?<br><br></p>
<p><b>Je kouření porušením pátého pravidla?</b><br>
Kouření má nepochybně negativní účinek na tělo, ale jeho vliv na mysl je minimální. Lidé mohou kouřit a i nadále se dokáží dobře ovládat, být velmi bdělí a bystří. Přestože kouření nemůžeme doporučit, není porušením pátého pravidla.<br><br></p>
<p><b>Pět pravidel je negativních. Říkají, co člověk nemá dělat, ale neříkají, co praktikovat.</b><br>
Pět pravidel je základnou buddhistické etiky. Nejsou celou buddhistickou etikou. Začínáme tím, že se snažíme rozpoznat naše špatné chování a snažíme se ho zastavit. Proto je tu pět předpisů. Poté, co jsme přestali dělat to špatné, začneme s tím dobrým. <br><br></p>
<p>To můžeme přiblížit na příkladu ústního projevu. Buddha říká, že bychom měli začít s tím, že nebudeme lhát. Poté bychom měli přistoupit k tomu, že budeme mluvit pravdu, mluvit jemně a
zdvořile a mluvit ve správnou chvíli. Říká:</p>
<div class="citace">
„Tím, že se vzdá lží, stane se tím, kdo mluví pravdu, spolehlivým a důvěryhodným a nebude klamat svět. Tím, že se vzdá zákeřné mluvy, neopakuje tam, co slyšel tady a ani neopakuje tady, co slyšel tam, s cílem vytvářet neshody mezi lidmi. <br><br>
<p>Usmiřuje ty, kteří jsou rozděleni a sbližuje ty, kteří jsou
již přáteli. Harmonie je jeho radost, harmonie je jeho potěšení, harmonie je jeho láska a motivem jeho slov.<br><br></p>
<p>Tím, že se vzdává hrubé mluvy, se jeho slova stávají bezúhonnými, potěšujícími ucho, jdoucími k srdci a zdvořilými. Vzdává se bezúčelného brebentění tím, že mluví ve správnou chvíli, to
co je vhodné, k věci, o Dhammě a disciplíně. Jeho slova jsou hodna chvály, soudná, opodstatněná a k věci.“ <br><br>
M. I, 179</p>
</div>
</p>
        </div>
      </div>
    </main>
    <footer>
  <div id="div-pata" style="font-size: 12px">
    Pokud to jinde není uvedeno jinak, všechny texty na webu Pandita.cz jsou k
    volně k dispozici pro nekomerční účely. Podrobnosti najdete na stránce
    <a id="podminky-uziti" href="../../podminky-uziti.html">Podmínky užití.</a>
  </div>
</footer>

    <script src="../../js/script.js"></script>
  </body>
</html>
